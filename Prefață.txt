Pornind de la cartea lui Kurt Vonnegut  - Abatorul 5 - mi-am dat seama că se poate scrie orice în literatură. Ba chiar mai mult, orice bazaconie poate fi luată drept operă de artă. Am încetat să mai fiu hiper exigent cu scrierile mele. Scrierea de față abordează tema spiritualității universale. Nu cred că omenirea a ajuns la o spiritualitate universală încă și e greu de aspirat către așa ceva. Există spiritualitate creștină, musulmană, budistă șamd. Când spun spiritualitate universală mă refer la acel set de valori pe care îl poate moșteni omenirea de la fiecare religie în parte. Fiecare religie, și nu am pretenția de a le cunoaște pe toate are scopuri diferite, și metode diferite. Pentru mine Spiritualitatea, aici pe Pământ, cu riscul de a părea eretic, se referă la energie, nimic mai mult. Modul de organizare și elevare a acestei energii înseamnă Spiritualitate. Metodele pe care am să le discut aici în această scriere se referă strict la modul de organizare și elevare a energiei eterului. Ar putea suna pretențios spiritualitate.

Direcția acestei scrieri a luat naștere dintr-o scânteie de trăiri. Am observat pe pielea mea că modul de gândire din informatică poate eficientiza viața cotidiană. Spre exemplu am observat că lecțiile spirituale necesită un set de pași întocmai ca un algoritm. Modul cum parcurgem acel set de pași este neînsemnat, atâta timp cât este dus la bun sfârșit. Scrierea aceasta este o metaforă, o analogie, nu trebuie luată în serios, este doar de frumusețea scrierii.

Karma reprezintă un program software - atâta timp cât nu am învățat lecția repet experiența. Karma este asincronă.
Structura unui om poate fi după patternul MVC - suflet/personalitate/lume exterioară.
 